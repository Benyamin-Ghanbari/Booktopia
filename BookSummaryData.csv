site_index,summary
1,این که من اوقاتم را در این جا و دقیقا در این جا چگونه می گذرانم، این که آیا می توانم خودم باقی بمانم یا نه، اهمیت بیش تری دارد. به این لحاظ، «معنایی» که زندانی شدن من در نهایت خواهد داشت، به آن سادگی که در آغاز به نظر می آمد نیست. ولی مطمئنم که متوجه منظورم می شوی.این را که چه خواهد شد، نمی دانم. در حال حاضر فقط می دانم که به رغم تمام رنج ها هنوز سبک نشده ام؛ هنوز هویتم را حفظ کرده ام؛ اعتبار آن را آزموده ام و از شأنم دفاع کرده ام. این که این کدامین نیکی را به دنیا عرضه خواهد کرد، نمی دانم. اما برای من خوب است. هیچ اطمینانی وجود ندارد که دوباره بتوانم مطلب ارزنده ای بنویسم اما اطمینان دارم که اگر شکست بخورم، دیگر هرگز نخواهم توانست چیز باارزشی بنویسم. بنابراین آینده معلوم است. سرشار از امیدها، تردیدها، عزم ها، بلاتکلیفی ها، برنامه ها و بیم ها هستم. فعلا فقط از یک چیز مطمئنم: همیشه داستان جالبی وجود خواهد داشت: نه فقط برای من، بلکه با من نیز. اما تو این را می دانی، مگر نه؟می بوسمتواشک
2,در دشت های پهناور آفریقا کرگدنی به نام نوربرت خرگردن زندگی می کرد. او بسیار بداخلاق و بی عقل بود اما زور بسیار زیادی داشت و هرکس را که سر راهش بود از بین می برد. اهالی دشت بسیار از او می ترسیدند و سعی می کردند هیچ وقت با او روبه رو نشوند. یک روز آنها تصمیم گرفتند دور هم جمع شوند و راهی برای مقابله با خرگردن پیدا کنند و حالا پرنده ای کوچولو و شجاع می خواهد نوربرت را ادب کند.
4,این کتاب به بیان مشکلات گوناگون جامعه ما می پردازد تا تصویری از جو کنونی بیافریند و مخاطب خود را به اندیشیدن درباره محیطی که خلق کرده وادارد. این کتاب می تواند همچون تلنگری خواننده را به فکر فروببرد و این حقیقت را به او یادآور شود که اگر نفع جمعی را به منفعت خودش مقدم دارد می تواند جامعه ای پیشرفته تر داشته باشد.
5,توجه به نیروی انسانی طی سال های اخیر بخش مهمی از زمان و سرمایهٔ سازمان های پیشرو را به خود اختصاص داده است و مدیران هوشمند با سرمایه گذاری در زمینهٔ توسعه و ارتقای نیروی انسانی، کارآیی و برتری سازمان خود را تضمین می کنند. به دلیل اهمیت فزایندهٔ نیروی انسانی، مسائل انگیزشی، ارضای نیازهای معنوی، فراهم آوردن فضایی برای رشد و خلاقیت، همراه با ایجاد محیطی ایمن، سالم و صلح آمیز در کنار تأمین نیازهای مادی کارکنان حتی بعد از پایان خدمت، مورد توجه قرار گرفته است. مدیریت منابع انسانی با مسئولیت خاص رسیدگی و توجه به نیروی انسانی به صورت واحدی همتراز واحدهای تولید، مالی و فروش در سازمان ها درآمده است.
6,ناپلئون، بیل گیت، جورج دابلیو بوش، اسامه بن‌لادن. رهبران و مفهوم رهبری موضوعی کهن اما همچنان داغ است. رهبری چیست؟ چگونه کسی رهبر می‌شود. آیا به‌واقع به رهبر نیاز داریم؟ کیث گرینت در این کتاب پاسخ‌هایی جذاب به این پرسش‌ها می‌دهد و خوانندگان را وامی‌دارد در مفروضاتشان از رهبری تجدیدنظر کنند. گرینت استدلال می‌کند که رهبری مفهومی لغزنده است و به همین دلیل است که انبوه کتاب‌های مربوط به رهبری علی‌رغم جنجالی که به پا می‌کنند پاسخی درخور به پرسش‌های فوق نداده‌اند. اما پرسش‌های مهمی در اینجا مطرحند که آشکار می‌کنند چرا مفهوم رهبری در برابر تعریف شدن مقاومت می‌کند. کیث گرینت به چگونگی تحول مفهوم رهبری در جوامع کهن پرداخته، نگاهی به تعریف افلاطون، سو سو، ماکیاولی و دیگران می‌اندازد و نشان می‌دهد چگونه نیروهای سیاسی، اقتصادی و اجتماعی باعث تضعیف برخی شیوه‌های رهبری می‌شوند.
7,شاخص های نموداری (اندیکاتورها) یکی از ابزارهایی هستند که کار پیچیده بازار به خصوص تحلیل تکنیکی را آسانتر می کنند. اما در صورتی که دانش کافی از کلیه جوانب و سیگنال های معاملاتی ساخته شده توسط این ابزارها وجود نداشته باشد، نه تنها مفید نخواهند بود بلکه می توانند موجب افزایش ریسک و عدم کارایی گردند.
8,رمان «نشانی روی آب و ردّ کبوترها»، ماجرای خود را در دل حوادث مهم تاریخ معاصر از جمله انقلاب اسلامی، دفاع مقدس و فتنه روز عاشورای سال ۱۳۸۸، روایت می کند و از طریق روایت تعزیه، به واقعه عاشورا نیز می پردازد.داستان، از پیرزنی به نام بی بی منظر، همراه با شوهر بیمارش، و تن ها پسرش قاسم می گوید که همگی در آذربایجان زندگی می کنند. در کنار او، رزمنده میانسالی به نام الدار است که تعزیه دار روستا و شبیه خوان امام حسین (ع) است. زمستان سال ۱۳۵۰، غلامحسین، فرزند پیش نماز محل و دانشجویی مذهبی در تهران که در پخش اعلامیه های امام خمینی دست داشته است، دستگیر می شود.
9,تاریخ دو برابر ترسناک تر از همیشه !جنگ فجیع جهانی اول حقایقی هولناک از جنگ مهیبی را برایتان تعریف می کند که بر همه کس تأثیر گذاشت ؛ از تظاهرکنندگان صلح جو (که حتی پیش از آغاز جنگ وارد میدان نبرد شدند) تا سربازانی که در خندق پر از گل و خون رنج کشیدند.
10,"مجموعه داستان «یک روز مناسب برای شنای قورباغه»، نوشته رضا زنگی آبادی شامل ۹ داستان کوتاه است که اگرچه به گفته نویسنده با فاصله زمانی نوشته شده و از نظر موضوع و شیوه روایت متفاوت است، اما در تمام شان یک ایده مشترک به چشم می خورد و آن خشونت جاری در زندگی روزمره است.

 بیشتر داستان های این مجموعه، پایان ترسناکی دارند: مرگ، قتل یا خودکشی پایان زندگی شخصیت های داستان است. داستان نخست این مجموعه با عنوان «ملیحه چتر نداشت»، این گونه آغاز می شود: «برق، اتاق را روشن کرد و رعد شیشه ها را لرزاند و آمد خودش را مالید به تختی که ملیحه روی آن خوابیده بود اما ملیحه تکان نخورد، انگار دوخته شده بود به تخت. بعد صدای زنگ تلفن آمد. هیچ کس به او تلفن نمی کرد. فکر کرد باز خیالاتی شده اما تلفن آنقدر زنگ زد تا او را از تخت پایین کشید. اول صدای نفس هایی آمد و بعد صدای بم و دلنشین مردی که با مهربانی گفت: داروهاتو خوردی؟ ... بهتر می شی؛ از شر همه بیماری ها خلاص می شی... گفت: همه اش به خاطر اعصابه و تنهایی. »"
11,"از میان تمام تمدن های بزرگ جهان باستان، تمدن ایران یکی از کمتر شناخته شده هاست. بررسی جامع یوزف ویزهوفر از امپراتوری ایران در دوران هخامنشیان، اشکانیان و ساسانیان بر منابع اولیه فارسی - مکتوب، باستان شناسی، و سکه شناسی متمرکز است. او از رویکرد سنتی غربی که به شدت بر روایت‌های نادرست یونانی و رومی تکیه دارد، اجتناب می‌کند. بخشی از طراوت این کتاب از دیدگاه خاور نزدیک آن ناشی می شود.«یوزف ویزهوفر» کار فوق العاده ای انجام داده است، این کار برای علاقه مندان و دانشجویان ایران باستان یا ایران و به طور کلی تاریخ جهان ضروری است.کتاب «ایران باستان» ""از ۵۵۰ پ‍ی‍ش از م‍ی‍لاد ت‍ا ۶۵۰ پ‍س از م‍ی‍لاد"" توسط انتشارات ققنوس منتشر شده است."
12,کتاب حاضر، پژوهشی است که در آن مسئله اصلی این است که اصول، مشخصات، ضوابط و چارچوب‌های روابط ایران، به معنی دولت ساسانی و بیزانس، به معنی امپراتوری روم شرقی در طی نیمه اول قرون‌وسطی کدام بوده است، چه عوامل، عناصر و مولفه‌های درونی و بیرونی با توجه به مقتضیات زمانی و مکانی اعم از اقوام و ملل، ادیان و مذاهب، طبقات و گروه‌ها، قلمروهای بری و بحری، ساختارهای سیاسی- اقتصادی، به‌ویژه گذرگاه‌های شرقی-غربی راه ابریشم و ادویه از شمال تا جنوب بین‌النهرین، یعنی دریای سیاه تا دریای سرخ و نواحی شرقی مدیترانه به‌عنوان متغیرهای مستقل بر این روابط تأثیرگذار بوده است.
13,"موضوع داستان به این صورت است: «شخصیت اصلی این رمان دختری است که در مجله ای مشغول به کار شده و به تدریج چگونگی آشنایی و ازدواج او با یکی از نویسندگان مجله بازگو می شود؛ اما نتیجه ی آن شکست زندگی زناشویی و جدایی از همسر است. او پس از آشنایی و دوستی با یک ایتالیایی به همسری وی درمی آید و از او صاحب دختری به نام ""لونا"" می شود.» در قسمتی از کتاب می خوانیم: «عجب باقالی پلو ماهی ای بود. حظ کردم. مدت ها بود که یک شکم سیر غذای ماکول نخورده بودم. امروز صبح که مامور آمد و از من سوال کرد: ""مهندس! امروز غذا چی دوست داری بخوری؟"" فکر کردم این هم یک جور شکنجه کردن است. یک میز بزرگ غذا در نظرم مجسم شد، میزهایی که زنم برای پذیرایی از میهمانانم ترتیب می داد. به قیافه ی زنم نمی آمد که آن قدر هنرمند باشد.»"
16,"نظریه‌های یادگیری از دروس مهم در دوره‌های کارشناسی، کارشناسی ارشد و دکتری روان‌شناسی بطورکلی و روان‌شناسی تربیتی بطور خاص محسوب می‌‌شود. علت اهمیت این درس را شاید بتوان در ماهیت چند وجهی یادگیری جستجو کرد. یادگیری از دیدگاه رفتارگرایان تغییر در رفتا‌رهای قابل مشاهده است در حالیکه در رویکرد شناختی به تغییرات ایجادشده در ساختارهای ذهنی اطلاق می‌شود. در رویکردهای جدید‌ مانند سازا‌گرایی شخصی، اجتماعی و انتقادی، یادگیری با ساختن معنا و توجه به ارزش‌ها همراه است. با وجود تنوع دیدگاه‌ها در یادگیری، همه بر این موضوع که شناخت نسبت به رویکردهای یادگیری می‌تواند نقش مهمی در فرایند یادگیری و آموزش داشته باشد،اتفاق نظر دارند. کتاب ""رویکردهای یادگیری :نظریه و کاربست"" از جمله معدود کتاب‌هایی است که درآن علاوه بر ارائه رویکردهای مختلف یادگیری، مبانی فلسفی و کاربردهای عملی آن‌ها نیز مورد توجه ‌قرار گرفته است. در این کتاب برای خواننده امکان مقایسه رویکردها و نقاط قوت و ضعف هریک وجود خواهد داشت. از ویژگی‌های برجسته کتاب توجه به مباحثی چون یادگیری اجتماعی و یادگیری فرهنگی و ارائه آن‌ها در دو فصل جداگانه است که در کتاب‌های یادگیری مغفول مانده است. دراین دو فصل نقش فرهنگ و جامعه و چگونگی اثرگذاری آن‌ها بر فرآیند یادگیری مورد بحث قرار می گیرد. خواننده درفصل زبان و یادگیری، ضمن تاکید براهمیت زبان، با نقش آن در یادگیری بیشترآشنا می شود ، در فصل بدن و یادگیری ،در مورد ارتباط بدن و ذهن اطلاعات کاملی به دست می آورد ودر فصل ارزش‌ها، به چگونگی اثرگذاری ارزش‌های مختلف دینی،سیاسی ،اخلاقی ،فردی و اقتصادی در برنامه درسی پی می ‌برد.در فصل یادگیری تجربه ای و مبتنی بر شایستگی ،خواننده با انواع یادگیری‌های تجربه ای آشنا شده و قادر به شناسایی تفاوت آن‌ها می شود.دو فصل پایانی کتاب ""یادگیری آمیخته"" و ""تعلیم و تربیت در آینده"" خواننده را با مباحث جدید و همچنین آنچه می بایست در آینده مورد توجه دست اندکاران تعلیم و تربیت قرار گیرد آشنا می‌‌سازد."
17,تعداد کمی از افراد نسبت به باب پراکتور زمان بیشتری را برای مطالعه موفقیت صرف کرده‌اند. او تا زمان مرگ بیش از پنجاه سال، هرروز، تمام‌روز را صرف تحلیل موفقیت کرده است. در طول سال‌ها، شکست‌های زیادی داشته، اما موفقیت‌های هیجان‌انگیز متعددی در کنار کسب شهرت در سراسر جهان و میلیون‌ها دلار ثروت نیز داشته است. پیروزی‌ها و شکست‌ها هر دو تجربیات یادگیری شخصی فوق‌العاده‌ای هستند.این‌ها درس‌های اصلی‌ای هستند که باب پراکتور در طول زندگی حرفه‌ای درخشان خود از مطالعه اختصاصی، کاربرد دقیق، آزمون‌وخطا و البته، ‌موفقیت‌های بزرگ، آموخته و بر آن‌ها تسلط یافته است.وقتی نوبت به نظم بخشیدن به سبک زندگی می‌رسد، هیچ فرد دیگری نمی‌تواند به او برسد. او به‌سادگی بهترین است.اجازه دهید باب پراکتور شمارا از طریق 12 اصل خود برای رسیدن به موفقیت راهنمایی کند. این راهنمایی پیش از رسیدن به فصل آخر، شروع به تأثیرگذاری روی شما خواهد کرد.اجازه دهید باب پراکتور نکات زیر را به شما آموزش دهد:• اعتمادبه‌نفس• پشتکار• اهداف• موفقیت• نگرش• ارتباط• اقدام• تصمیم‌گیری• ریسک کردن• مسئولیت‌پذیری• پول• خلاقیتافراد کمی واقعا موفق هستند و بسیاری دیگر در تمام زندگی خود، برای رسیدن به موفقیت تلاش می‌کنند. درنتیجه، افراد معمولی معتقدند موفقیت به سختی به دست می‌آید و کسانی که به آن دست می‌یابند یا خوش‌شانس هستند یا بسیار بااستعداد.بسیاری از مردم آن‌قدر مشغول تلاش برای گذران زندگی خود هستند که هرگز برای مطالعه واقعی افراد بسیار موفق وقت نمی‌گذارند. هر فردی که چنین مطالعه‌ای انجام داده، به یک نتیجه تکان‌دهنده رسیده است: موفقیت صرفا یک تصمیم است. شما باید تصمیم بگیرید که چه می‌خواهید و سپس حرکت به سمت آن را آغاز کنید. شما تصمیم می‌گیرید که کجا باشید و با هر آنچه دارید شروع می‌کنید. همین.
18,ساعت خوش نام مجموعه تلویزیونی است که در سال ۱۳۷۳ و ۱۳۷۴ به کارگردانی مهران مدیری به صورت هفته‌ای یکبار از شبکه دو سیمای جمهوری اسلامی ایران پخش می‌شد.مجموعه شامل قطعات (آیتم‌ها) طنز کوتاه بود و نکته خاص آن متفاوت بودن آن با نوع طنزی بود که در آن زمان در صدا و سیما رایج بود (مانند مجموعه رادیویی صبح جمعه با شما) و بسیار تکراری و یکنواخت شده بود. بر خلاف مجموعه صبح جمعه با شما که همیشه در خصوص بیچارگی کارمندان دولت، زورگویی صاحبخانه و مانند آن بود و بر دادن پیام اخلاقی در هر قسمت هم اصرار داشتند، در ساعت خوش مستاجرها زورگو بودند و گاهی تنها بیانگر یک وضعیت طنز بودند. این مجموعه آغازگر حرکت جدید و معرفی بازیگران جدیدی در عرصه طنز شد.
19,کتاب «درس‌هایی از زندگی استیون هاوکینگ» بنا دارد ورای یافته‌های علمی و شهرت هاوکینگ به شخصیت خود او بپردازد. البته در مواقع لزوم به محتوای تئوری‌های او نیز نگاهی خواهیم انداخت. اما هدف اصلی این است که خصوصیات او، روش کار و انگیزه و منبع الهام او را بررسی کنیم. در نهایت، از خود خواهیم پرسید: آیا این اثر توانسته ضمن به تصویر کشیدن توانایی‌ها و ویژگی‌های منحصربه‌فرد این شخصیت، نقاط ضعف و عیوب احتمالی او را هم به خواننده نشان دهد، تا در نهایت همه متوجه شویم این افراد نیز یکی مثل خود ما هستند؟ امیدواریم این کتاب بتواند چهره شاخص علمی عصر را در کنار تمام ویژگی‌های او به عنوان یک انسان طبیعی به‌درستی به شما معرفی کند.
20,بی شک زحمات و خدمات روح الله خالقی در اعتلا بخشیدن به موسیقی ایرانی بر هیچ کس پوشیده نیست. بر ماست که با حفظ و اشاعه ی میراث به جا مانده از این بزرگمرد تاریخ موسیقی ایرا ن زمین، آرمان و اهداف والای او راتحقق بخشیده و با فرا گیری و مطالعه ی آثار او، زحماتش را اپاس بداریم. این کتابی را که ما به شما معرفی می کنیم یکی بهترین کتابهاست که می تواند شما را در آموزش مقدماتی ویولن راهنمایی کند.
21,کتاب «رضاشاه و بریتانیا» مجموعه ای است که براساس اسناد وزارت امورخارجه آمریکا به ویژگیهای رفتاری و اخلاقی رضاشاه در دوران حکومت بر ایران پرداخته است. این کتاب که در 12 فصل تهیه و تنظیم گردیده، اختناق سیاسی و اجتماعی عصر وی، زمین خواریهای رضاشاه، عملکرد وی در ارتباط با نفت، موضوع خرید اسلحه، وخامت اقتصادی ایران در عصر رضاشاه و بالاخره سیر تحولات مربوط به اشغال ایران و سقوط نامبرده را به شکل مستند مورد بحث و بررسی قرار داده است.
22,کتاب صوتی بله یا خیر: راهنمای تصمیم‌گیری بهتر نوشته‌ی اسپنسر جانسون، دربردارنده‌ی راهکارها و روش‌هایی است که به شما کمک می‌کند در موقعیت‌های حساس، تصمیمات درست بگیرید؛ راهکارهایی تاثیرگذار برای این­که بدانید چطور به چیزی که برایتان کارآیی دارد، بله و به چیزی که برای­تان کارآیی ندارد، خیر بگویید.
23,حرامیان ،از شاهکارهای کمیک فاکنر، یک رندنامه یا پیکارسکی است که داستان سه دزد ماشین اهل روستایی در می سی سی پی را روایت می کند. لوسیوس پریست یازده ساله توسط بون هاگنبک ،یکی از دوستان خانودگی شان، متقاعد می شود تا ماشین پدربزگش را بدزدند و به ممفیس سفر کنند. در میانه ی راه متوجه می شوند که ند مک کازلین ،مربی سیاه پوست پریست ، نیز خود را در ماشین پنهان کرده است. در نتیجه هر سه نفر در سفری ادیسه وار همراه می شوند که اطمینان دارند به فاحشه خانه ی خانم ربا در ممفیس ختم می شود. اما در ادامه مجموعه ای از اتفاقات ناخوشایند برای آنها رخ می دهد...
24,خیلی عاشق‌شان خواهید شد… به حد مرگ…دستینی و لیوی ولر خواهران دوقلویی هستند که از تعطیلات تابستانی برمیگردند… اما با رازی مبهم… و اشتهای فراوان غیر بشری برای… نوشیدن خون.عطشی و مقاومت ناپذیر برای… نوشیدن خون. خواهر تبدیل به چه چیزی شده‌اند؟ دو خون‌آشام؟ آیا دوباره مثل قبل عادی و طبیعی می‌شوند؟ چگونه راز هراس‌انگیزشان را از خانواده و دوستانشان مخفی نگه دارند؟حقیقت این است که با گذشت زمان سوالات بیشتری به ذهنشان خطور می‌کند، و میزان صداقت و وفاداری‌شان سنجیده می‌شود، بنابراین مخفی نگه‌داشتن این راز مرگبار نیز لحظه به لحظه سخت و سخت‌تر می‌شود.رفته‌رفته یکی از خواهرها به قهقرا می‌رود،و درون تاریکی سقوط می‌کند، و خواهر دیگر مجبور می‌شود راهی پیدا کند که او و خودش را نجات دهد. کدام خواهر زنده خواهد ماند تا تلألو قرص کامل بعدی ماه را ببیند؟ کدام خواهر بقا خواهد یافت؟ آیا راهی پیدا می‌کنند که دوباره تبدیل به آدمیزاد بشوند؟ قبل از اینکه زمان بگذرد و خیلی دیر شود؟استاین در کتاب دختران خطرناک جانوران ناشناخته و اسرارآمیز شب را کشف می‌کند…
26,روشنگری در زمینه رژیم غذایی و تغذیه به معنای جدا شدن از تلاش های غیرضروری، هزینه ها، خطرات سلامتی و اتلاف وقت است؛ که در برخی موارد، می تواند نجات دهنده باشد. اما چالش بزرگ اینجاست: چگونه به عموم مردم که دائما در شرایط سخت جهت تصمیم گیری در تشخیص اطلاعات نادرست مرتبط با رژیم غذایی هستند، برسد؟ چگونه میتوانیم آنچه را که میدانیم به آنها بیاموزیم؟ فکر میکنم میتوانیم به منبر برویم و در آنجا موعظه کنیم، اما چگونه می توانیم مردم را به یادگیری دعوت کنیم؟ اینطور نیست که آن‌ها فقط بتوانند در متون پژوهشی تعمق کنند و راه خود را از طریق آن طی کنند. حتی اگر میتوانستند، درایت در شرایط سخت همچنان ممکن نبود. به نظر میرسد که ما متخصصان مبتنی بر شواهد همه “رازها” را میدانیم، اما تلاش های ما برای انتقال موثر آن ها به عموم مردم تا حد زیادی شکست خورده است.سوال پرتکراری که با آن مواجه هستم این است که چه کتابی قابل درک و درعی نهال غیرمعمولی را برای یادگیری اینکه برای رسیدن به اهداف مرتبط با تناسب اندام چه بخوریم توصیه م یکنم؟ این کتاب پاسخی است – یا حداقل پاسخ من است که با پشتوانه انبوهی از شواهد از دانشگاه و دنیای واقعی پشتیبانی می شود. البته من دوست دارم یک کتاب در فضای مجازی منتشر شود و جهان را در یک لحظه تغییر دهد. کمترین چیزی که من به آن امیدوار هستم این است که اثر پروانه را آغاز کنم و شاید الهام بخش تعداد انگشت شماری از افراد باهوش با دسترسی و منابع بیشتر نسبت به آنچه من دارم، برای بهتر کردن جهان با اطلاعات مبتنی بر شواهد باشد.انعطاف پذیر بودن رژیم غذایی یکی از حلقه های گمشده اغلب رژیم های غذایی طراحی شده برای افرادی است که به دنبال سلامت و تندرستی با استفاده از فعالیت های ورزشی و رژیم غذایی هستند می باشد؛ در کتاب حاضر با نگارش آن آلن آراگون ، اصول و نحوه ی طراحی رژیم غذایی انعطاف پذیر که منجر به پایبندی و اثربخشی رژیم غذایی میشود، ارایه شده است. ما این کتاب را برای تمام ورزشکاران، مربیان و هر فردی که هدف دستیابی و حفظ فیزیک، عملکرد و سلامت مطلوب را دارد، توصیه می کنیم.
28,دانش ارزیابی کار و زمان را می توان مجموعه مسیعی از تکنیک هایی دانست که در دو بعد کلی مطالعه روش های عملیات و زمان سنجی و با هدف ارتقای سطح بهره وری در انواع فعالیت های کاری توسعه یافته اند. کاربرد این تکنیک ها منحصر به سازمان یا صنعت خاصی نبوده و به طرق مختلف شامل تجزیه و تحلیل حرکات و روش ها، برنامه ریزی ماشین آلات و نیروی انسانی، طرح ریزی و زمان بندی عناصر کاری و مهم تر از همه توسعه استانداردهای عملیاتی، زمینه بهبود را فراهم می سازد. کتاب حاضر به معرفی مهم ترین تکنیک های رایج در این حوزه می پردازد.
29,خطر گناه، همواره ما را تهدید می کند و سعادت دنیا و آخرت ما را در معرض نابودی قرار می دهد. برای گریز از این خطر، باید اندیشید و از سخنان نورانی اهل بیت (ع) مدد جست. کتاب گریز از گناه با بهره گیری از معارف ناب اسلامی، راهکارهای جالبی را برای در امان بودن از آسیب گناه پیش روی ما می نهد.
31,مجموعه کتاب آموزش زبان ترکی استانبولی ینی هیتیت yeni Hitit توسط مرکز زبان دانشگاه آنکارا Ankara Üniversitesi تـالیف شده است و بهترین متد برای فراگیری زبان ترکی استانبولی و آمادگی برای شرکت در آزمون تومر می باشد. همچنین با استفاده از منابع کتاب های هیتیت می توانید زبان ترکی استانبولی را به صورت خودخوان و خودآموز و کاربردی فرا بگیرید. کتاب راهنمای هیتیت ۱ شامل :ترجمه متن ها ی درسی هیتیت ۱ترجمه متن های کتاب کار هیتیت ۱ترجمه مکالمات و فایل های صوتی کتاب درس و کتاب کار ینی هیتیت ۱این کتاب مناسب برای زبان آموزان سطح مبتدی ینی هیتیت yeni HiTiT1 و علاقه مندان به فراگیری زبان ترکی استانبولی که در سطح مقدماتی است
32,در آغاز به قدرت رسیدن داریوش بزرگ (حدود 52 ق م) آشوب همه جای قلمرو پهناور هخامنشی را فراگرفته است و در هر گوشه ای فرمانروایی سر به شورش برداشته و مدعی پادشاهی است داریوش بسیار به خود می بالد که توانسته همه این آشوب ها را آرام کند پس یادمانی بر کوه بیستون نگاشته و در آن با نگاره «شاهان دروغین» و کتیبه هایی به سه زبان ایلامی فارسی باستان و بابلی و سه گونه از خط میخی این روزگار سخت و فتح بزرگ را برای آیندگان روایت کرده و تبارنامه و اندرز نامه خود را نیز بدان افزوده است. این پژوهش بررسی تحریر ایلامی کتیبه بیستون است و پژوهشگران استادان و دانشجویان زبان ایلامی و تاریخ فرهنگ دین و زبان های ایران باستان میتوانند مخاطب همه بخش های آن و علاقه مندان به تاریخ تمدن و ایران باستان میتوانند مخاتطب بخش هایی از آن باشند.
33,نویسنده در کتاب پیش رو شرح حالی جالب، خواندنی و آموزنده از دانشمندانی چون ارسطو، گالیله، آیزاک نیوتن، مایکل فارادی، چارلز داروین و آزمایش های حیرت انگیز آن ها در اختیار مخاطبان قرار می دهد. شکل داستان گونه، زبان طنز و تصاویر زیبا و ساده ی بکارگرفته شده در این اثر از جذابیت های بی نظیر آن به حساب می آید.
35,داستان کوتاه “یک دسته نامه” دربردارنده ی متن نامه هایی از اشخاص مختلف آمریکایی، آلمانی و انگلیسی مستقر در پانسیونی در پاریس است که هریک به نحوی در نوشته هایشان، به آشکارسازی خصوصیات خود، بیان دیدگاهشان نسبت به دیگر افراد حاضر در پانسیون و مقایسه ی فرهنگ و تمدن ها می پردازند.
36,امروزه با توجه به رشد سریع علوم در اغلب زمینه ها و گسترش آن در سراسر جهان کنونی، انتقال تجربیات و پژوهش های محققان بی شک از مهمترین وظایف پژوهشگران به شمار می رود. در رشته نوپای باستان شناسی نیز بهره گیری از تجربیات و پژوهش های باستان شناسان غیرایرانی بسیار ضروری به نظر می رسد. در این میان، ضرورت انتقال دستاوردهای علمی راجع به ایران، بیش ازپیش رخ می نمایاند. «در مسیر شاهراه»، حاصل زحمات چهل ساله ی گروهی از باستان شناسان، پژوهشگران و ایران شناسان موزه سلطنتی انتاریو کانادا بوده و دربرگیرنده آخرین نتایج کاوشهای کلیدی ترین محوطه باستان شناختی غرب ایران است که در سال 2011 میلادی به چاپ رسیده است.سال ها از آغاز فعالیت های باستان شناسی در زاگرس مرکزی می گذرد. بیش از یک قرن است که باستان شناسان به بهانه های گوناگون در این بخش از ایران به کندوکاو می پردازند تا شاید بخشی از آنچه به عنوان میراث فراموش شده معنوی از آن یاد می کنیم را بازسازی کنند؛ اما با این حال در سال های آغازین این راه، عتیقه جویی سایه ای سنگین بر این این فعالیت ها افکنده بود. طی این یک قرن، باستان شناسان متعددی پای به این دره های پرپیچ وخم نهادند و شاید بتوان گفت در میان تمامی این باستان شناسان، تامس کایلر یانگ جوان که به تازگی در مقطع دکترای باستان شناسی از دانشگاه پنسیلوانیا دانش آموخته شده بود، توانست با شناسایی محوطه ای شگفت انگیز، فصلی تازه در باستان شناسی ایران، به ویژه زاگرس مرکزی رقم زند. این محوطه اسرارآمیز که در دشت کنگاور در استان کرمانشاه قرار گرفته برای اولین بار در سال 1965 توسط گروهی از موزه سلطنتی انتاریو به سرپرستی کایلر یانگ مورد کاوش قرار می گیرد و نتایج اولیه آن نیز در دو جلد به چاپ رسید.
37,در دنیایی زندگی می کنیم که در آن مفاهیم تازه ای چون حقوق بشر، آزادی های سیاسی، دموکراسی، حقوق مدنی، فلسفه های مضاف از قبیل فلسفه ی دین و فلسفه ی اخلاق، و مفاهیم دیگری در عرصه های علوم انسانی روئیده و همواره رو به بالندگی است.
38,این اثر دومین مجموعه از آثار پیمان فخاریان است که طی سال‌های مختلف نوشته شده‌اند. وی تاکنون بیش از دویست قطعه برای گیتار سلو و دوئت و همچنین گیتار و ویلن و گیتار و کمانچه ساخته است که بیش از هفتاد قطعه از آنها در سی‌دی‌های وی منتشر شده‌اند. از آنجا که بررسی آثار یک آهنگساز و اجرای آنها وابسته به بررسی پارتیتور آثار او می‌شود، پس انتشار این مجموعه نیز امری است اجتناب ناپذیر. اغلب آثار این مجموعه در سی‌دی‌های (تولد تلخ، مرثیه‌ای برای یک فرشته، آینه‌ای برای تاریکی) که توسط همین ناشر منتشر شده‌اند قابل شنیدن است.
39,کریستین فوکس یکی از مهم‌ترین نظریه‌پردازان انتقادی ارتباطات در روزگار ماست. او در این کتاب به سراغ مفاهیمی می‌رود که برای نظریه‌ای انتقادی در باب رسانه و ارتباطات در قرن ۲۱ ضروری است. فوکس با توجه به نوشته‌های مارکس، تلقی او را از مفاهیم ماشین‌آلات و فناوری و ارتباطات و ایدئولوژی استخراج می‌کند، مفاهیمی که جملگی زمینه‌ساز تحلیل مضامین اصلی عصر دیجیتال‌اند.
40,اهالی دهکده ی «ومی کی ها» آدم کوچولوهای چوبی هستند که همه ی آن ها را نجاری به نام «ایلای» ساخته است؛ «پانچلو» هم یکی از اهالی این دهکده است، او خیلی خیلی دوست دارد برای روز سازنده و جشن بزرگی که در راه است کار خیلی بزرگی انجام بدهد. بقیه ی اهالی دهکده هم در تلاش و تکاپو هستند تا جشنی بی نظیر برپا شود. همه چیز خوب پیش می رود تا این که با اشتباه پانچلو مراسم روز جشن خراب می شود؛ اما این اتفاق یک درس بزرگ و هدیه ی شگفت انگیز به همه ی اهالی دهکده می دهد؛ این که آن ها پی می برند وحدت و همکاری با یکدیگر از هر چیز دیگری در دنیا شگفت انگیز تر است.
41,کتاب حاضر یکی از مهمترین نوشته های میرچا الیاده است. پژوهنده صاحبنظر، در این کتاب «صور» و «اشکال» عالم قداست و دیانات و آئین ها و اساطیر و رمزها را بررسی کرده است.دو مسأله مذهب چیست؟ و به چه میزانی می توان از تاریخ ادیان سخن گفت؟ موضوع اصلی کتاب است و چون نویسنده در باب فایده تعریف مقدماتی پدیده مذهبی بدگمان است، در این کتاب به بحث درباره تجلیات قداست یا لاهوت به گسترده ترین معنای کلمه بسنده شده است. در نتیجه فقط پس از بررسی شمار کلانی از این تجلیات، می توان مسأله تاریخ اشکال و صور مذهبی را مطرح ساخت.روش تحقیق نویسنده در این کتاب بسیار ساده و قابل اطمینان است. او پژوهش خود را با شرح چندین تجلی قداست در کیهان، قداستی که در سطوح و مراتب مختلف کیهان، در آسمان و آب و زمین و سنگ، ظاهر می شود، آغاز کرده است، نه بدین علت که آن را کهن ترین تجلیات قداست می پندارد بلکه از این رو که شرح آنها از سویی، دیالکتیک قداست و از سوی دیگر ساختمان و ساختارهای ظرف (یا وعاء) قداست را توضیح می دهد.
44,ترجمه ایست از ع. پاشایی به چاپ نشر ثالث. گزیده ای از سخنان ارزشمند و گوهربار بودا که از کتب بودایی گوناگون انتخاب شده و نزد بودایی ها به عنوان کلام بودا مشهور است در کتاب پیش رو گردآوری شده است. راه جلیل راهیست در جستجوی آرامش بی برتر، آرامشی بی آلایش که دستخوش هیچ آلاینده ای نشده است.
45,در مواجهه با پدیده ها و رخدادهای جدید و ناگهانی به غریزه پناه برده بودم. این نه یک رفتار خاص و نه رفتاری شایع میان مردم است. هرکسی به فراخور اندیشه و شخصیتش یک جور با تجربیات جدید دست و پنجه نرم می کند. برای من طبیعتا مکان جدید، تصمیم جدیدی می طلبید. و من، علی پاشا ملکشاهی، برای اولین بار در هیبت یک زندانی بود که توانستم خوب شروع کنم.
46,کتاب حاضر یادداشت های رضا خواجوی از نبرد تنکابن و پیوستن مجاهدان مازندران به نهضت گیلان است که به درخواست دکتر غلامحسین صدیقی قلمی نمومد.
47,مانند بسیاری از نمایش نامه ها، حصارها نیز به تجربه های سیاه پوستان آمریکا و آزمون مسائل نژادی در میان دیگر تم هایش، می پردازد. این اثر در ۱۹۸۷، برنده جایزه پولیتزر برای نمایش نامه و همین طور جایزه تونی شده است. این اثر، برای اولین بار در همایش ملی نمایش نامه نویسان مرکز تئاتر یوجین اونیل در ۱۹۸۳ روی صحنه رفت.
48,تاریخ فلسفه‌ای کمیاب و بسیار خواندنی.خواننده در عین آشنایی عمیق با آرای فیلسوفان از دیرباز تا دوران معاصر با روایتی بدیع از تاریخ فلسفه توأم با سوانح روزگارشان و عوامل بیرونی و تأثیرگذار و جذاب بر تاریخ اندیشه مواجه می‌شود.نویسندگان کتاب تاریخ اندیشه فلسفی در غرب می‌کوشند تا خواننده با رشد اندیشه‌های فلسفی از مجرای گفت‌و‌گوهای آشکار و پنهان خلّاق فیلسوفان، در بستر تاریخ آشنا شود. روایت ماجراجویی‌های تفکر فلسفی فیلسوفان، با ابزار گفت‌وگو و نقّادی که فرهنگ بشری را غنا و ژرفا بخشیده‌اند، دعوتی است از مخاطب تا مشتاق شود خود نیز در ماجرای سراسر پرتکاپو و ثمربخش فکر فلسفی سهیم گردد.
51,-نمای داخلی یک آشپزخانه را به طور کامل طراحی کنید -نمای کابینت، سینک و بقیه عناصر دکوراسیون را به دلخواه مشتری تغییر دهید -روکش های مختلف مثل سنگ، فلز، چوب و غیره به اشیاء بدهید -نور و انعکاس اشیاء را در تصاویر ایجاد کنید
52,این رمان داستان مردی جوان را به تصویر می کشد، مردی با گذشته ای دشوار و دردی که به یک باره او را از این رو به آن رو کرده است، دردی که کابوس شب هایش شده و خواب را از سرش ربوده است، درد از دست دادن! گذشته ای که خیلی زود پر کشید و خوشی نا فرجامی که به سرعت به ناخوشی مبدل شد دست از سر مرد که سعید نام دارد بر نمی دارد، آن قدر که گاه و بی گاه سعید را به دل خود می کشاند، به آن روز دلنشین و متفاوتی که او را به سوی برگی نو از سرنوشت سوق داد و به چشمانی دریایی که ناگهان رعشه بر دلش انداخت.
54,پروانگان شمع جمع جلد اول از جهاد اکبر، بیداری و سلوک در سه بخش ۱. سلوک اخلاقی ۲. نیاز، بیداری و حرکت ۳. توبه و ۱۱ فصل، به مباحث اخلاقی به گونه‌ای پرداخته که اخلاق فردی رایج که قرنهاست به آن پرداخته شده است به نگاه جمعی و تمدنی و کاروانی تغییر دهد و باب جدیدی را در بحث سیر و سلوک باز کند.
55,این کتاب ضمن ارائه توضیحاتی پیرامون مثنوی معنوی، ابیاتی را از این اثر راه گشا و هدایت گر در اختیار می گذارد که می تواند همچون درسنامه ای انسان امروزی را با خود همراه سازد و درس هایی را در ابعاد جسمی، روحی، فردی و اجتماعی به او ارائه دهد.
56,نظریه اقتصادی تعادل عمومی، ریشه در کار والراس داشته و با مقاله بنیادین ارو و دبرو به پیشرفت رسمی خود رسید. پیشرفت این نظریه با تلاش­های اقتصاددانان و ریاضی‌دانان بسیار باهوشی که تعداد زیادی از جنبه‌های متفاوت این نظریه را اصلاح نمودند حاصل شده است. به هر حال این کار پیشگامانه پروفسور اسکارف بود که این نظریه انتزاعی را به حیطه مسائل تجربی حقیقی وارد کرد. اسکارف مسئله محاسبه تعادل را برای مدل به اصطلاح والراسی بیان نمود و آن را حل کرد. پروفسور شون و پروفسور والی، دو تن از شاگردان اسکارف، اولین افرادی بودند که توانایی تحلیل تجربی این نظریه را هنگام آغاز تحلیل اثرات اقتصادی برخی اصلاحات مالی در اقتصاد ایالات متحده آمریکا نشان دادند.از آن پس، حوزه و رشته­ای که در ادبیات اقتصادی آن­را با نام تعادل عمومی کاربردی می­شناسیم از حرکت و رشد بازنایستاده است. ممکن است به نظر برسد مقالات متعددی که در مورد کاربردهای تجربی تئوری پایه ­ای تعادل عمومی پژوهش می­کنند، مشترکات اندکی داشته باشند. آن­ها موضوعات و سوالات اساسی را در حوزه‌هایی به تنوع مالیه عمومی (تأثیر اصلاحات مالیاتی بر رفاه خانوارهای کشور و درآمد دولت چیست؟)، تجارت (منافع اقتصادی توافق­نامه­های تجاری میان دو یا چند کشور و منطقه چیست و این منافع چگونه میان طرفین توزیع شده است؟)، اقتصاد محیط زیست چگونه مالیات­های سبزو یا مجوزهای محدودکننده انتشار آلودگی بر انتشار 2CO تأثیر می­گذارد؟علم اقتصاد شهری و منطقه­ای و سایر حوزه­ها مطرح می­کنند. به هر حال، پاسخ­های کمی مناسب به همگی این سوالات را می­توان با کمک ابزارها و روش ­شناسیارائه شده در تعادل عمومی کاربردی پیدا کرد.
57,این کتاب نه شرح و توضیح اصول و اندیشه ی بنیادین روشنگری بلکه شناخت و بازاندیشی روح روشنگری در پرتو رویدادها و دگرگونی های سترگ دو سده ی گذشته است. نویسنده تنها به برشماری خطوط اصلی اندیشه ی روشنگری و یا ارائه ی سنتزی از آنها بسنده نمی کند بلکه اندیشه ها و اصول روشنگری را رویاروی رخدادهای تراژیک تاریخی می نهد و سپس برازندگی و شایستگی آنها را دربرابر چالش های روزگار ما می سنجد و می گوید: «با انتقاد از روشنگری است که هم به روشنگری وفادار می مانیم و هم آموزهایش را به کار می بندیم»
58,لحظه ای پیش چشمتان به این کتاب خورد، آن را برداشتید، براندازش کردید، و اکنون دارید این سطرها را می خوانید. بسیار عالی! شاید با نگاهی به مطالب، آن را بخرید، شاید هم نخرید. ولی خب … آیا امکان ندارد که (شما) در جهانی دیگر، دست به این کارها نمی زدید؟ اگر (شما) زمانی که چشمتان به کتاب خورد، از آن رو برمی گرداندید و سراغش نمی آمدید. چه؟ آیا (شما) در موازات خودتان حضور دارید؟گیتی های موازی در جای جای علمی تخیلی حضور دارند، و تعجبی هم ندارد. آن ها به ما این امکان را می دهند تا با بیرون رفتن کامل از جهان خودمان، در مورد همین پرسش خیال پردازی کنیم که (اگر … چه؟) نه این که تنها بیندیشیم جهانی که می شناسیم در اثر یک رویداد به چه صورت دیگری در می آمد. برای کیهان شناسان این پرسش مطرح است که (اگر ثابت هایی که سنگ بنای بنیادی فیزیک را می سازند متفاوت بودند، چه؟) ایده هایی که در این کتاب، له یا علیه این ایده ی افسونگر، از سوی برترین اندیشه ورزان این حوزه است؛ که از امکان پذیری نظری بسگیتی گرفته تا سفر در زمان را در برمیگیرد. همچنین به ایده ی (برین ها) و وجود بعدهای دیگر پرداخته می شود. و نیز وارسی این امکان که آیا به راستی (ثابت های طبیعت) ثابت اند؟یکی از بزرگترین دستاوردهای علم این است که می توانیم بپرسیم چرا گیتی به این صورت است که هست؟ امکان پذیری های گوناگونی برای بسگیتی وجود دارد، و کوشش علمی عظیمی در این راه صرف می شود تا درنهایت به این پرسش غایی بپردازد که (اگر … چه، چرا ما، چرا اکنون؟)
59,من تنها نویسنده ی این کتاب نیستم. می خواهم این کتاب را با همکاری تو بنویسم. می خواهم تو هم توی این کتاب از آرزوها، دوست ها، کتاب ها و غذاهای مورد علاقه ات و خیلی چیزهای دیگر بنویسی، چه طوری؟ صفحه ی 7 کتاب را بخوان.من کیتی هستم. از این چیزها خوشم می آید: «دوچرخه، شکلات، دوست هایم و آقای تابز.»مامان می گوید: «من بامزه ترین دختر دنیام.»اما او خیلی وقت ها هم سرم غر می زند که اتاقت را مرتب کن!مشق هایت تمام شد؟ چرا مواظب برادر کوچولویت نیستی کیتی؟اولش خسـ سـ سـ سـ ته شده بودم!ولی بعد از نوشتن این کتاب، دیگر هیچ وقت حوصله ام سر نرفته است!
60,رده بندی 400 (عشق یک طرفه) اولین رمان سوفی دیوری نویسندهی معاصر فرانسوی است که چاپ اول آن در سال 2010 به طور همزمان در فرانسه و کانادا منتشر شد. این رمان به دلیل ساختار منحصر به فرد و نوآورانه اش در کوتاه مدت با اقبال بسیار خوانندگان روبرو و به زبان های مختلف ترجمه شد. داستان از ابتدا تا انتها از زبان خانمی کتابدار، مشغول به کار در طبقه ی زیرین یک کتابخانه شهرستانی، به صورت مونولوگ روایت می شود. مخاطب او که ظاهرا فردی نامرئی است در کتابخانه محبوس و ناگزیر به شنیدن در دل های این خانم کلافه ی حدودا چهل ساله ولی مجرد است. راوی در طول داستان علاوه بر اینکه توجه مخاطبش را به وقایع گوناگون و گاه عجیبی که در محیط کتابخانه می گذرد جلب می کند، حرف های بی پرده ای را به زبان می آورد و بی وقفه به زبان طعنه و طنز، به بیان واقعیت های در خور توجه و غیر قابل انکار می پردازد: از موضوعات تاریخی گرفته تا موضوعات تامل برانگیز در خصوص برخی از نویسندگان بزرگ نظیر گی دو موپاسان یا سیمون دو بووار و روابط پنهان و آشکاری که آن ها به دلخواه یا از سر ناچاری با دیگران داشته اند.
61,کتاب «زندان زمان» رمانی نوشته ی «مارگرات پیترسون هدیکس» است که نخستین بار در سال 1995 به چاپ رسید. در سال 1840، وقتی اغلب کودکان ساکن در روستایی کوچک و دورافتاده به نام «کلیفتون» در حال بیمار شدن هستند، مادر «جسی» او را به جنگل می برد تا به دنبال گیاهان دارویی بگردند. مدتی است که مادر «جسی» رفتاری پنهانکارانه و غیرمعمول داشته اما چیزی که اکنون به «جسی» می گوید، کاملا باورنکردنی است. به نظر می رسد «کلیفتون» به هیچ وجه یک روستای عادی نیست. در حالی که بسیاری از کودکان به بیماری دیفتری متبلا شده اند، مادر «جسی» از او می خواهد که فرار کند و مردی را بیابد که ممکن است بتواند به آن ها یاری برساند.
62,کتاب «یادگیری عمیق با MATLAB» با عنوان انگلیسی (MATLAB Deep Learning) برای دو دسته از افراد نوشته ‌شده است. ابتدا افرادی که قصد دارند یادگیری عمیق را در یک رویکرد سیستماتیک برای تحقیق و توسعه بیشتر مطالعه کنند کدهای نمونه به ‌گونه‌ای ساخته ‌شده‌اند که خواندن و فهم آن‌ها آسان باشد. این کدها برای خوانایی بهتر در متلب نوشته ‌شده‌اند. هیچ زبانی بهتر از متلب وجود ندارد که بتواند ماتریس‌های یادگیری عمیق را به روشی ساده و شهودی مدیریت کند. کدهای نمونه فقط از توابع اساسی و گرامر استفاده کرده‌اند به ‌طوری‌ که حتی کسانی که با متلب آشنایی ندارند به ‌راحتی می‌توانند مفاهیم آن را درک کنند. برای کسانی که با برنامه‌نویسی آشنا هستند درک کدهای نمونه آسان‌تر از متن این کتاب است.کتاب یادگیری عمیق با MATLAB به چه مباحثی می‌پردازد؟این کتاب حاوی6 فصل است که می‌تواند در سه گروه طبقه‌بندی شود. اولین موضوع یادگیری ماشین است و در فصل 1 انجام می‌شود. یادگیری عمیق از یادگیری ماشین نشات می‌گیرد. این بدان معنی است که اگر شما بخواهید اصل یادگیری ماشین را درک کنید می‌بایست تا حدودی فلسفه‌ی پشت یادگیری ماشین را بدانید. موضوع دوم شبکه‌ی مصنوعی هوشمند است که فصل‌های 2 تا 4 بر روی این موضوع تمرکز دارد. چون یادگیری عمیق نوعی از یادگیری ماشین است که از شبکه‌ی عصبی استفاده می‌کند، شبکه‌ی عصبی از یادگیری عمیق جدا نیست.مبحث سوم موضوع اصلی این کتاب یعنی یادگیری عمیق است که در فصل 5 و 6 آمده است. فصل 5 محرک‌هایی را معرفی می‌کند که یادگیری عمیق را قادر به عملکرد عالی می‌کند. فصل 6 شبکه‌ی عصبی کانولوشن را پوشش می‌دهد که نماینده‌ی تکنیک‌های یادگیری عمیق است.
63,در این مجموعه، تصاویر زیبا و جذاب با شعرهای کوتاه و دلنشینی همراه شده اند. کودکانی که علاقه ی زیادی به نقاشی و رنگ آمیزی دارند، می توانند در کنار نقاشی از خواندن و حفظ کردن این شعرها نیز لذت ببرند. با استفاده از این کتاب می توانید علاوه بر سرگرم کردن کودکتان، به تقویت تمرکز، شناخت رنگ ها و هماهنگی چشم و دست او کمک کنید.
64,محمود مردی میانسال و استاد دانشگاه است. در احوالات عرفانی و دنیای دلخواه خود، یعنی قرن چهارم و پنجم سیر می کند. اتفاقی باعث می شود که محمود خود را در همان قرن ها و در پیشگاه شیخ ابوسعید ابوالخیر ببیند و عاشق یکی از مریدان او شود. درهم آمیختگی روایت کلاسیک و مدرن و نیز چاشنی طنز و فانتزی در بستری تاریخی منجر به خلق داستانی جذاب و خواندنی با ویژگی های خاص نویسندگی عباس سلیمی شده است. در قمستی از این کتاب می خوانیم: از خرانق گذشته ایم و بر کویر می رانیم. داریم از کنار آن تابلوهای سبز فلکی می گذریم و هر تابلو آسمانی است که وقتی محوش می شوم، قلپ قلپ آب وارد شش هایم می شود و دست و پا می زنم، نفسم می گیرد و حتی با بودن حسن، که می خواهد آن قدر بزی ام تا خودش رگ بسملم را بزند، غرق می شوم. رنگ سبز فلکی همیشه همین بلا را سرم می آورد؛ وقتی بر آن تمرکز می کنم خیزاب های سهمگین به سویم می تازند. گاهی هم کف می کند و در برم می گیرد و دست و پا می زنم، آن گاه حسن به سخن می آید و می گوید: «فلسفی نشو فقیر! اصلا رنگی نیست و آنچه هست تابلو است و تابلو هم نیست، آن تویی و تو هم نیستی و آنچه هست اوست.»
66,این کتاب به قلم استاد بزرگ شطرنج که می توان در آن عشق او به شطرنج و فلسفه اش را در این حیطه به خوبی مشاهده کرد نگارش شده و دیدی روشنگرانه از ذهن و اندیشه او به دست می دهد. کارپف در کتاب خود به صراحت از نبردهایی که در داخل و خارج از صفحه شطرنج داشته سخن گفته، و حقایقی جالب و ناگفته را پیرامون بازیکنانی معروف و نام آشنا بیان کرده که گاه تعجب برانگیز است. چیزهایی مثل شرکت در جلسات فراروان شناسی یا شرکت در مراسم جادوگری برای غلبه بر رقیبان. کارپف که کتاب های بسیاری را پیرامون استراتژی شطرنج به رشته تحریر درآورده، این بار پای از این دایره بیرون نهاده و تصویرگر خودش به عنوان یکی از قهرمانان بزرگ شطرنج شده است.
67,کتاب شمیم گل نرگس در هجده فصل تدوین شده است. در این فصول روایات متعددی در موضوعات مختلف مربوط به امام زمان عجل الله تعالی فرج گردآوری شده است. موضوعی برخی از این فصل‌ها عبارت است از: ولادت امام زمان، مسئله غیبت، وظیفه شیعه در عصر غیبت، نشانه‌های ظهور، ویژگی‌های قیام حضرت، سیره امام زمان پس از ظهور و … .در ابتدای کتاب نیز برخی از آیات قرآن که مربوط به مسئله ظهور منجی و نجات عالم است آورده شده است.در مجموع کتاب شمیم گل نرگس شامل 313 روایت و چند آیه است. روایات این کتاب ساده بوده و نیاز به تفسیر و توضیح پیچیده ای ندارد. از این رو این کتاب برای عموم مردم به خصوص جوانان بسیار مفید است و سبب آشنایی ایشان با اندیشه مهدویت خواهد شد.
69,کتاب «نور و سایه در طراحی از چهره جلد ششم» اثر هنرمند معاصر عبدالله علیخانی، مجموعه‌ای از طراحی چهره‌های شاخص را دربرمی‌گیرد. به کارگیری خطوط آزاد، در طراحی‌های این کتاب بیان واضحی است که خصوصیات فردی و جایگاه اجتماعی فرد به تصویر کشیده شده را بر اساس شناخت نسبی نقاش بدون هیچ‌گونه واسطه‌ای به مخاطب انتقال می‌دهد. ارائه این گونه خطوط به‌ویژه در شخصیت‌های مرد، هیجان خاصی را به اثر می‌بخشد که نتیجه‌ی اعتماد به نفس طراح در سایه‌ی تمرین و ممارست است. کتاب «نور و سایه در طراحی از چهره جلد ششم» با صفحات گلاسه‌ی رنگی از سوی انتشارات یساولی منتشر شده و در اختیار علاقه‌مندان به هنر طراحی قرار گرفته است.
70,"مجموعه ای هیجان انگیز از شعرهای ویسواوا شیمبورسکا. وقتی که کتاب اینجا در لهستان منتشر شد ، منتقدین با تعجب گفتند: ""چگونه است که او هربار بهتر می شود؟"" این نوزده شعر ، توسط بهمن طالبی نژاد و با راهنمایی ها و کمک های آنا مارچینوفسکا که خود لهستانی است به فارسی ترجمه شده است. booklist درباره ی این کتاب نوشته است:""هیچ خواننده ای ، حتی کسانی که شعر دوست ندارند ، نباید از افشاگری های روشنگرانه ی برنده جایزه نوبل شیمبورسکا بی بهره بمانند [...] شیمبورسکا به شدت طعنه آمیز و فلسفی است و به دقت به پدیدار رویاها و گریزان بودن معنا می پردازد. این مجموعه ی شعر که شامل اشعاری است که به صورت مرتب در این کتاب جمع آوری شده اند بسیار دلپذیر و ژرف هستند. "" در بخشی از شعر افکاری که در خیابان شلوغ به سراغم می آیند می خوانیم:چهره ها.میلیاردها چهره بر گستره زمین.هر یک متفاوت از چهره هایی که بوده اند و خواهند بود.ولی چه کسی حقیقت طبیعت را درمی یابد؟شاید از رشد بی وقفه اش خسته شدهو ایده های گذشته اش را تکرار می کند.با نقاب های کهنه بر چهره ما. شاید ارشمیدس است که از کنارت رد می شود در لباس جین،کاترین کبیر در لباسی ارزان،چند تایی فرعون با کیف دستی و عینک!"
71,ناامیدی در زمان طلاق به میزان انتظارات ما از زندگی مشترک بستگی دارد. هر چه انتظار ما از زندگی بیشتر باشد و لزوم وجود فرد دیگری را برای معنادار کردن زندگی بیشتر احساس کنیم، تحقق نیافتن انتظاراتمان ما را مأیوس‌تر می‌کند. برای بسیاری از افراد زندگی پس از طلاق مانند ظرف شکسته‌ای است که فرد برای ادامه آن باید بتواند اجزای شکسته آن را جمع‌آوری کند. در این دوره می‌توان احساسات عمیق عاطفی مانند یأس، ناامیدی، انتقام، مقابله به مثل و درماندگی را تجربه کرد. این افراد، برای زندگی پس از طلاق باید جهت تازه‌ای را در پیش گیرند و البته به زمانی نیاز دارند که برای آرزوهای بربادرفته خود به سوگ بنشینند و سرانجام به این حقیقت پی ببرند که باید از گذشته دل بکنند. اکثر کتابهایی که درباره طلاق نوشته شده است، تنها به بیان مشکلات برخاسته از جدایی می‌پردازند؛ مانند آسیب دیدن «خود» شخص، بی‌ارزش دانستن خود و پرسشهای مکرر درباره علت طلاق و ترس از آینده. اما دکتر بروس فیشر با ارائه چهارچوب مشخصی این امکان را برای خواننده فراهم می‌سازد تا این دوره کوتاه را بررسی کند، جایگاه خود را تشخیص دهد و با استفاده از رهنمودهای عملی گام به گام، به سوی آینده‌ای سالم و پرنشاط پیش رود. در واقع با مطالعه این کتاب، فرد می‌تواند از گذشته درس بگیرد، خود را بهتر بشناسد و ابعادی از وجود خود را پرورش دهد که قبلا برای او ناشناخته بوده است. بهترین تعبیری که می‌توان از سازندگی این دوره کرد، نقاهت و بهبودی بعد از عمل جراحی است.
72,داستان های این کتاب بر موضوعات گوناگون اخلاقی و رفتاری مثل خودشناسی، ایمان، نیکی به پدر و مادر، صبر و تلاش، امیدواری، بخشندگی و..... تمرکز دارند. در پایان هر داستاک هم پیام آن در بخشی به اسم آموزه آمده است.
76,بوریس گرویس در این کتاب به باستان شناسی فرهنگی در اقلیمی مشخص می پردازد تا توجه ما را به اهداف زیبایی شناختی بنیان‌گذاران کمونیسم شوروی جلب کند. هنرمندان و نظریه پردازان تمامیت طلب اتحاد جماهیر شوروی، همچون سایر مدرنبیت ها در نقاط دیگر، آرزومند هنری بودند که بتواند جهان را دگرگون کند، نه اینکه صرفا آن را به تصویر درآورد.انقلابیون اکتبر 1917 وعده‌ی ایجاد جامعه‌ای را می‌دادند که نه تنها عادلانه‌تر و به لحاظ اقتصادی باثبات‌تر، بلکه زیبا‌تر هم باشد. آن ها می‌خواستند کل حیات ملت را تماما تابه زمام داران حزب کنند، زمام‌دارانی که وظیفه داشتند کلیتی «هنرمندانه» را از دل حتی جزئی‌ترین جنبه‌های زندگی به وجود آورندو بدان هم‌آهنگی و سامان بخشند. اما ریشه‌های این ایده و نتیج هنری و ادبی‌اش چه بودند؟
78,یکی از دشواری ها در فلسفه ارتباط نفس با بدن است. کسانی آن را قدیم و حی و کسانی آنرا حادث وحی دانسته اند و حیات مندی موجود زنده را به آن نسبت داده اند. این کتاب وجود نفس را مورد انکار و یا تایید قرار نداده است بلکه در پی پاسخ به این پرسش است که آیا حیات مندی موجود زنده از ناحیه آنچه که نفس حی نامیده می شود امکان پذیر است.
79,"برایان تریسی که یکی از برترین سخنرانان حرفه ای و مربیان فروش در جهان امروز است،دریافت که مهمترین موفقیت او در فروش کشف ""روانشناسی فروش"" است که مهمتر از تکنیک ها و روش های فروش میباشد.هدف تریسی در کتاب روانشناسی فروش،ارائه مجموعه ای از روش ها،ایده ها،استراتژی ها و تکنیک هاییست که میتوانید به طور کاملا عملی در افزایش فروش محصولات خود استفاده کنید.تریسی که از او به عنوان معلم فروش هم یاد میشود،نتایج حاصل شده ازین کتاب را بار بار ها بروی شاگردانش مشاهده کرده است.او همیشه از میلیونر کردن شاگردانش لذت برده که توانسته آنها را به این سطح از نبوغ برساند .آن هم فقط با انجام دادن تکنیک های ساده کتاب""روانشناسی فروش""!تربرنامه صوتی کلاسیک تریسی با عنوان ""روانشناسی فروش"" پرفروش ترین برنامه آموزش فروش در تاریخ است و هم اکنون برای اولین بار در قالب کتاب روانشناسی فروش گسترش یافته و به روز شده است.در کتاب روانشناسی فروش از برایان تریسی موارد زیر به صورت کاربردی توضیح داده میشود به طوری که فروشندگان بتوانند قدرت فروش خود را دو چندان کنند:""بازی باطنی فروش""چگونه ترس از رد شدن(قبول نکردن درخواست خرید) را از بین ببریم؟چگونه می توان اعتماد به نفسی مستحکم ایجاد کرد؟کنترل افکار ، احساسات و اعمال برای موثرتر بودن"
83,چشم های سنگی و داستان های دیگر، مجموعه ای است دو جلدی از داستان های جذاب بلوک شرق که به ترجمه و انتخاب قاسم صنعوی جمع آوری شده است. مولف تلاش کرده تا از همه ی نویسندگان برجسته ی اروپای شرقی، حداقل یک داستان در این مجموعه حضور داشته باشد و به دلیل این سخت گیری در انتخاب مطلب، خواننده فرصت مطالعه ی مجموعه ای با کیفیت از بهترین داستان های اروپای شرق را به دست می اورد. اسامی نویسندگانی که اثری از آن ها در این کتاب آمده ممکن است برای مخاطب نا آشنا با ادبیات شرق اروپا کمی غریبه باشد اما تک تک این نویسندگان نامی بزرگ در کشور خود بوده و به همین سبب هم انتخاب شده اند.آثار منتخب از ادبیات بلغارستان، رومانی، لهستان، یوگسلاوی، چک-اسلواکی و مجارستان برداشته شده اند و سوای جذابیت و گیرایی خط داستان ها، بخش اعظمی از اوضاع اجتماعی و سیاسی منطقه و زمان خلق داستان را بازتاب می دهند.جلد نخست این کتاب داستان هایی از بلغارستان و چک-اسلواکی را شامل می شود که عامل یک جنایت از هاشک که نویسنده ی اهل چک است، داستانی درخشان و رئال با طنزی تلخ و شیرین می باشد. از بلغارستان هم داستان مرگ یک پرنده اثر امیلیان استانف، فلسفه و حقیقت مرگ را در قالب ادبیات حیوانات بیان داشته است. اسم کتاب هم از داستان چشم های سنگی اثر لادا گالینا، نویسنده ی معروف بلغار گرفته شده که داستان یک گروه حفاری است که حین کار با قبرستانی تاریخی مواجه می شوند.در جلد دوم داستان هایی از نویسندگان کشور رومانی، لهستان و مجارستان آمده و بخش انتهایی مجموعه با آثاری از نویسندگان یوگسلاو خاتمه می یابد. پایان تعطیلات که اثری از اوژن باربو نویسنده ی اهل رومانیست، داستان احساسات واقعی یک زوج در نیمروزی که در تعطیلات سپری می کنند را بیان می کند.
84,بعضی ها به نارنج می مانندتلخ هم شوندباز عطر شان مستت می کند...
85,کتاب حاضر در چهار بخش و 26 فصل تدوین یافته که در بخش اول به توضیح رویکرد کتاب و تفاوت آن با سایر رویکردها اختصاص یافته است. در بخش دوم مسایل کاربردی در توان بخشی و مشاوره خانواده، درگیر کردن خانواده، حضور درمانگر در منزل، درمان مشارکتی، جلسات خانواده، برخورد با مسایل هیجانی و تاثیر خانواده بر متخصص و... مورد بحث قرار می گیرد و راه های عملی و موثر کار با بیمار و خانواده را نشان می دهد. بخش سوم، مسایل هیجانی نظیر خنثی کردن خشم، مدل مذاکره، کمک به زوج های جوان، کودکان در خانواده، اشتغال و... با دقت و همراه ارایه راهکارهای مفید بیان می شود. بخش چهارم به نتیجه گیری اختصاص یافته است. مطالعه این اثر برای روان شناسان بالینی، روان پزشکان، مددکاران اجتماعی و متخصصان توان بخشی و مشاوره مفید و راهگشا است.
86,میانسالی یکی از دوره های انتقالی مهم زندگی است. دوره ای که ویژگی های جسمی و روحی انسان تغییرات محسوسی می کند دوره ای که اگر هرکس آن را بشناسد و درک کند، به راحتی تغییرات جسمی، روحی و روانی خود را کنترل خواهد کرد. این کتاب حاوی پیشنهادهایی عملی و روشن است تا زندگی پیش روی میانسالان را با درک و هوشیاری بهبود بخشد. همچنین با خواندن این کتاب می توانید علاوه بر آشنایی بیشتر با فرآیند تغییر در میانسالی، از این تغییرات در جهت تکامل خود بهره ببرید.
87,پل گوگن از جمله هنرمند پیشرو در اوخر قرن نوزده و اوایل قرن بیستم است که به دلیل نوع بکارگیری رنگهای نمادین، بعدها جزو رهبران جنش سمبولیسم انتخاب شد.
88,فرهنگ دارویی کتابی است حاوی مهمترین اطلاعات مربوط به داروهای ژنریک در ایران: نام ژنریک، فرمول شیمیایی گسترده، فرمول شیمیایی بسته، نام شیمیایی، فارماکولوژی، فارماسوتیکس، موارد منع مصرف، عوارض جانبی، تداخل اثر دارویی، اشکال دارویی، نام های تجارتی.
89,سعید نفیسی دلبسته پرکار زبان و فرهنگ ایران بود که مقاله های ارزشمندی در زمینه زبان و ادب فارسی نوشته است.جلد نخست مقالات او در دو بخش انتشار می یابد:بخش نخست شامل بیست مقاله درباره خط و زبان است که نخستین آنها به سال 1303 در روزنامه شفق سرخ و واپسین مقاله در آن زمینه به سال 1352 چاپ شده است.بخش دوم بیست و شش مقاله در مباحث ادبیات(شعر و نثر) را دربرمی گیرد که درمیان سال های 1308 تا 1343 انتشار یافته است و اکنون به صورت یکجا دراختیار خواهندگان قرار می گیرد.
91,این کتاب مهیج و کاربردی یک منبع ضروری برای هر معلم ابتدایی پرمشغله است و استفاده از آن در کلاس بسیار آسان است. این توصیه ها، داستان هایی با مضمون فعالیت های یادگیری انتقادی برای کمک به کودکان ارائه می دهد:مهارت های تفکر انتقادی را توسعه دهیددرک عقل و دانش در تمام زمینه های برنامه درسیاز شگفتی و کنجکاوی طبیعی آنها استفاده کنید تا در بحث فلسفی شرکت کنید.فعالیت های آموزشی برای مرحله کلیدی 1 و مرحله کلیدی 2 متمایز است، به علاوه فعالیت های ترویجی برای کودکان مشتاق و با استعداد وجود دارد. این منبع سرگرم‌کننده به دانش‌آموزان شما کمک می‌کند تا مهارت‌های عمومی، مهارت‌های بین‌رشته‌ای که لزوما بر چندین نوع دانش و درک و مهارت‌های موضوع متمرکز است که همه حوزه‌های برنامه درسی را علاوه بر حوزه‌های ارزش‌های متقابل درسی پوشش می‌دهند، تمرین کنند. فلسفه شامل انواع خاصی از تفکر انتقادی است و در این کتاب نیز معرفی شده است. داستان‌های اصیل و به زیبایی مصور، مطالب انتزاعی را روشن می‌کنند تا ایده‌های ناآشنا و پیچیده را ملموس و به آسانی قابل درک کنند.
92,این کتاب توضیح می دهد که چگونه فرهنگ خود را با توجه به چهار مدل رهبری و فرهنگ سازی هدفمند کنید - رهبر تنها شورش بردگان، توسن لوورتور هائیتی. سامورایی ها که هفتصد سال بر ژاپن حکومت کردند و فرهنگ مدرن ژاپن را شکل دادند. چنگیز خان که بزرگترین امپراتوری جهان را ساخت. و شاکا سنگور، مردی که به جرم قتل محکوم شد و مخوف ترین باند زندان را در حیاط اداره کرد و در نهایت فرهنگ زندان را تغییر داد.هوروویتز این نمونه‌های رهبری را به مطالعات موردی مدرن مرتبط می‌کند، از جمله اینکه چگونه تکنیک‌های فرهنگی لوورتور توسط رید هستینگز در نتفلیکس، تراویس کالانیک در اوبر، و هیلاری کلینتون به کار گرفته شد (یا باید می‌شد) و اینکه چگونه دیدگاه چنگیز خان در مورد فراگیری فرهنگی مشابهی دارد. کار دان تامپسون، اولین مدیر عامل آفریقایی-آمریکایی مک دونالد، و مگی وایلدروتر، مدیر عاملی که ارتباطات مرزی را رهبری می کرد. سپس هوروویتز راهنمایی هایی را برای کمک به هر شرکتی برای درک استراتژی خود و ایجاد یک فرهنگ موفق ارائه می دهد.این کتاب، سفری در میان فرهنگ، از باستان تا مدرن است. در طول مسیر، به یک سوال اساسی برای هر سازمان پاسخ می دهد: ما کی هستیم؟ چگونه مردم در مورد ما صحبت می کنند زمانی که ما در اطراف نیستیم؟ چگونه با مشتریان خود رفتار کنیم؟ آیا ما در کنار مردمی هستیم که درگیر هستند؟ آیا می توان به ما اعتماد کرد؟اینکه شما چه کسی هستید ارزش هایی نیست که روی دیوار فهرست کرده اید. این چیزی نیست که در جلسه شرکت می گویید. این کمپین بازاریابی شما نیست. حتی آن چیزی نیست که شما باور دارید. آنچه شما هستید همان کاری است که انجام می دهید. هدف این کتاب این است که به شما کمک کند کارهایی را انجام دهید که برای تبدیل شدن به آن گونه رهبری که می خواهید و دیگران می خواهند از آنها پیروی کنند، نیاز دارید.
94,هیچ رابطه‌ی زناشویی و به طور کل هیچ ارتباطی هیچ‌گاه بدون اختلاف، نزاع و مشکلات نبوده است. چرا که آدم‌ها همیشه در مواردی با هم تفاوت و اختلاف‌نظرهایی دارند؛ اما اینکه بتوانیم شفاف و صادقانه اشتباهات خود را بپذیریم و یاد بگیریم که با شناخت عمیق خود به شناخت دیگران برسیم و کنار هم مشکلات را حل کنیم موضوع مهمی است به‌خصوص بین زوج‌ها. دکتر فرهنگ هلاکویی مشاور و روانشناس معروف ایرانی در کتاب صوتی 50 باید و نباید زندگی مشترک راه‌حل‌های مفیدی را به زوج‌ها برای استحکام روابطشان ارائه می‌دهد.
95,بازاریابی محتوا در واقع نوعی از بازاریابی درون گرا است که به فرایند تولید و اشتراک‌گذاری محتوایی جهت حفظ مشتریان قبلی و بدست آوردن مشتریان جدید می‌پردازد.هر بازاریاب می‌داند که محتوا پادشاه است. با این حال، با یک جستجو در گوگل، اطلاعات زیادی در مورد نحوه برنامه‌ریزی، ایجاد و انتشار محتوا دریافت می‌کنید. گم شدن و غرق شدن آسان است. بیشتر اوقات، اطلاعاتی که پیدا می‌کنید پیچیده است و بسیار بعید است که اطلاعاتی در مورد نحوه متناسب بودن و کارکرد قطعات مختلف بازاریابی محتوایی مختلف پیدا کنید.این کتاب به شما بینش ارزشمندی درباره نحوه تفکر درباره برندتان و داستان هایی که بیان می کنید را خواهد داد.شیوه آموزش بازاریابی محتوایی یک صفحه ای به نحوی است که همه جنبه های دشوار و چالش برانگیز در بازاریابی محتوایی را در نظر می گیرد و به نحوی آن را ساده می کند که برای همگان قابل لمس باشد.کتاب حاضر طراحی کارآمد، ساده و با ارزش را برای شما به ارمغان می آورد و اساسا راهنمایی در باب شیوه خلق یک استراتژی بازاریابی محتوایی هدفمند و در جهت دستیابی به موفقیت بلندمدت محسوب می‌شود و...
96,مکانیک کوانتومی (به انگلیسی: Quantum mechanics) شاخه ای از فیزیک است که با پدیده های فیزیکی در مقیاس میکروسکوپی سروکار دارد. بنیادی ترین تفاوت مکانیک کوانتومی با مکانیک کلاسیک در این است که مکانیک کوانتومی توصیفی سازگار با آزمایش ها از ذرات در اندازه های اتمی و زیراتمی در اختیار می دهد، در حالی که مکانیک کلاسیک در قلمرو میکروسکوپی به نتایج نادرست می انجامد.کتاب مکانیک کوانتمی کتابی است جهت آشنایی واضح ، ساده و سرگرم کننده با این دنیای عجیب و غریب و گیج کننده ای که بسیار بسیار کوچک است. این کتاب توسط پروفسور جیم الخلیلی استاد فیریک نوشته شده است و به بررسی کلیه عوامل اصلی ، پیشرفت ها ، اختلاف نظرها و سوالات بی پاسخ دنیای کوانتومی می پردازد. شما خواهید فهمید که چگونه خورشید می درخشد ، چرا نور هم موج و هم ذره ای است ، قطعیت اصل عدم قطعیت ، گربه شرودینگر ، کنش شبح آسای اینشتین ، چگونگی ساخت یک کامپیوتر کوانتومی و چرا مکانیک کوانتومی حتی کارشناسان آن را کاملا دیوانه می کند . جیم الخلیلی کار تحسین برانگیزی را در متراکم کردن ایده های فیزیک کوانتومی از ماکس پلانک تا امکان ایجاد رایانه های کوانتومی انجام داده است.
99,جنبش های پوزیتیویسم منطقی و اگزیستانسیالیسم در بیشتر قرن بیستم بر فلسفه در اروپا تسلط داشتند و تأثیری که آنها اعمال کردند هنوز هم امروزه قابل احساس است. در این کتاب «فلسفه معاصر» فردریک کاپلستون مقدمه ای دقیق و عینی از این دو حوزه بسیار بحث برانگیز تفکر اخیر ارائه می دهد. این کتاب که در ابتدا در سال 1956 نوشته شد و در سال 1972 بازبینی شد، آثار بسیاری از مهم‌ترین متفکران قرن بیستم از جمله آیر، ویتگنشتاین، هایدگر، سارتر و کامو را بررسی می‌کند.
